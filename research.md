### *Sual 01 :JavaScript  proqramlaşdırma dili hansı sahələrdə istifadə olunur?*
 - Javascript web səhifələri dinamik hala gətirmək , yəni onları canlandırmaq üçün istifadə olunur.
  - javascript dilinin ən böyük üstünlüyü həm müştəri tərəfində, həm də server tərəfində və ya javascript mühərriki olan hər hansı bir cihazda icra oluna bilməsidir. Hər dəfə bir veb saytı ziyarət etdiyiniz zaman, brauzer javascript mühərriki sayəsində qarşılaşdığınız hər hansı bir javascript məzmununu işlədə bilər.
  - javascript vasitsəilə iş vaxtında veb səhifəni və ya CSS elementlərini göstərə və dəyişdirə və veb səhifələrin görünüşünü yeniləyə bilərik. Və bununla da v eb saytların dizaynını afrtırmış olarıq.
  - Kompüterdən və ya ağıllı telefondan istifadə edən hər kəs javascript təcrübəsi yaşamışdır, demək olar ki, bütün smartfonlar bu proqramlaşdırma dili ilə yaradılmış tətbiqlərdən istifadə edir.
  ---
  ### *Sual 02 : Aşağıdakı proqramlaşdırma terminlərinin qısa acıqlamasını yazın*
  - **Compilers**- bu tərcümə proqramı kodu bütövlükdə tərcümə edir .Yəni əvvəlcə bütün proqramı işləyir və yoxlayır sonra onu maşın koduna çevirir. Yəni kodda hər hansı səhv olduqda kod icra olunmur.Burada obyekt kodu yaradılır və məhz buna görə də daha çox yaddaş və zaman sərf olunur.Ümumilikdə isə proqramı bütövlükdə tərcümə etdiyinə görə icra prosesi daha sürətli olur.
  - **İnterpreters**- bu tərcümə proqramı əmrləri ardıcıl yəni sətirbəsətir tərcümə edir və kodu təhlil edir, əgər kodda hər hansı bir xəta aşkar olunarsa digər sətrə keçmədən proses dayandırılır.Burada obyekt kodu yaradılmadığına görə yaddaşda əlavə yer tutmur və daha az zaman sərf olunur.Sətirləri ardıcıl oxuduğuna görə ümumi icra prosesi daha yavaş olur.
  - **Translators**- kodu tərcümə edən proqramlardır. Yəni  kompüterlər ikilik say sistemində yəni sıfırlar və birlər şəklində olan proqramları anlayır .Buna görə də informasiyanı ikilik say siteminə çevirir. Bu məqsədlə də translatorlardan yəni tərcümə proqramlarından istifadə olunur.
  - **Assemblers**- translatorların bir növüdü.Assembler dilində yazılmış kod maşın dilinə tərcümə edir. Yəni ki assembly dili aşağı səviyyəli bir dildir .Yəni insan dilinə daha az bənzəyir və onu anlamaq nisbətən çətin olur. Assembler həmin kodları maşın koduna,prosessorun birbaşa başa düşə biləcəyi daha aşağı səviyyəli dilə çevirir.
  - **Programming paradigms**-Proqramların yazılma qaydası, onların konsepsiyası, dizaynı və s. proqramlaşdırma paradiqmaları adlanır. 
    - Prosedur Proqramlaşdırma -bu ən qədim paradiqmadır.Hesablama alqoritmlərin kiçik, bir-birindən asılı olmayan prosedurların köməyi ilə yaratmaq lazımdır ki, bu prosedur məntiqinə uyğun olaraq bir-birini çağırsın.
    - Funksional proqramlaşdırma diskret riyaziyyatın bölməsi və proqramlaşdırma paradiqmasıdır. Bu dillərdə hesablama prosesi funksiyaların qiymətlərinin riyazi mənada anlaşdığı kimi hesablanması kimi izah edilir.
    - Maşın yönlü proqramlaşdırma avadanlığın bütün imkanlarından istifadə etmək məqsədi ilə kompyuterin işinin təşkilinin aparat yanaşması ilə xarakterizə olunur.Avadanlığın konfiqurasiyası, yaddaşın vəziyyəti, komandalar, idarəetmənin ötürülməsi, hadisələrin, istisnaların və gözlənilməzliyin növbələşdirilməsi, qurğuların reaksiyası vaxtı və uğurla reaksiya vermesi əsas diqqət mərkəzi olur.
    - Məntiqi proqramlaşdırma diskret riyaziyyatın bölməsi və proqramlaşdırmanın paradiqmasıdır. Məntiqi proqramlaşdırma riyazi məntiq nəzəriyyəsinə əsaslanmışdır.
    - Obyektyönlü proqramlaşdırma əsas konsepsiya obyekt və sinif anlayışları olan proqramlaşdırma paradiqmasıdır. Sinif — bu obyektlərin quruluşunu təsvir edən tipdir. “Sinif” anlayışı müəyyən davranışı və təsvir üsulunu nəzərdə tutur. Obyekt — anlayışı müəyyən davranış və təsvir üsuluna malik olan nəyisə nəzərdə tutur. Obyekt — sinfin nüsxəsidir.

- **Debugging**- Proqram kodunda yazdığımız kodların proqramın işləməməsinə səbəb ola biləcək mövcud və potensial xətaların aşkar edilərək aradan qaldırılması prosesidir. Yəni kodumuzdakı səhvi tapmaq və aradan qaldırmaq üçün debugging istifadə olunur.
- **Boolean**-Məntiqi tipdir.Boolean tipi iki dəyərə sahibdir: düzgün və yanlış. Bu tip ümumilikdə bəli/xeyr dəyərləriniistifadə edilir. True- düzgün, bəli və False – xeyr,yanlış deməkdir. Boolean dəyərləri həmdə müqayisənin nəticəsi kimi ola bilər.
- **Char**- simvol tipi də deyilir.Yəni simvol tipli dəyərləri saxlamaq üçün istifadə olunan data tipi, məlumat növüdür. Həmin dəyərlər göstərilən simvola uyğun ASCİİ kodudur.
- **Null**- göstəricisi proqramlaşdırma dillərində işə salınmamış ,müəyyən edilməmiş , boş və yaxudda mənasız bir dəyər üçün istifadə olunur.Yəni Null dəyəri heç bir dəyərin mövcud olmadığını göstərir.
- **Command-line-interface**-komanda xətti interfeysi istifadəçini kompüter proqramı və ya əməliyyat sistemi ilə əlaqələndirir. CLI vasitəsilə istifadəçilər mətn (əmrlər) yazaraq sistem və ya proqramla qarşılıqlı əlaqə qururlar. CLI istifadəçilərə əməliyyat sistemi ilə qarşılıqlı əlaqədə olmaq üçün terminal və ya konsol pəncərəsində yüksək dərəcədə yazılı əmrlər qoymağa icazə verir.Komanda kompüterdən gələn vizual sorğudan sonra müəyyən bir sətirdə yazılır. Sistem mətnə ​​cavab verir və istifadəçi daha sonra görünən növbəti əmr sətrində yaza bilər. Bu əmr və cavab qarşılıqlı əlaqəsi vasitəsilə istifadəçi sistem və ya proqram tərəfindən yerinə yetirilən bir sıra əmrlər verə bilir. 
- **Low-level language** -Aşağı səviyyəli dil maşın yönümlüdür. Aşağı səviyyəli proqramlar bir tapşırığı yerinə yetirmək üçün yerinə yetirilməli olan maşın əməliyyatları ilə ifadə edilir.Aşağı səviyyəli dili başa düşmək daha çətin olur.
- **High-level language**-Yüksək səviyyəli dil istifadəçi yönümlü dildir, çünki o, proqramçı üçün alqoritmi proqram koduna çevirməyi asanlaşdırmaq üçün nəzərdə tutulmuşdur.
- **Markup language**- 
İşarələmə dili, mətn sənədinin strukturunu, formatını və ya hissələri arasındakı əlaqəni idarə etmək üçün ona daxil edilmiş simvollar toplusundan ibarət standart mətn kodlaşdırma sistemidir. Ən çox istifadə olunan işarələmə dilləri SGML (Standard Generalized Markup Language), HTML (Hypertext Markup Language) və XML (Extensible Markup Language). İşarələmə simvolları sənədin çap edildikdə və ya monitorda nümayiş etdirilərkən necə görünməsinə nəzarət etmək üçün cihaz (kompüter, printer, brauzer və s.) tərəfindən şərh edilə bilər. 
---
### *Sual 03 :Veb səhifəsinin işləmə prinsipini anlayabilmək üçün aşağıdakı mövhumları araşdıraraq yazın*

- **İnternet ve intranet arasındakı fərqlər nədir?** -
1. Fərqlərdən biri də İnternetin hamı üçün açıq olması və hər kəs tərəfindən əldə edilə bilməsi, İntranet isə bir təşkilat özəl olaraq sahib olduğu üçün doğrulanmış giriş tələb edir. Intranet, müəyyən bir qrup insan şəbəkəsi daxilində təhlükəsizlik və məxfilik təmin edir.
2. İnternet	Intranet ilə müqayisədə təhlükəsiz deyil
3. İnternet limitsizdir,intranet isə məhduddur.
4. İnternetin şəbəkə növü ictimai,intranetin isə şəxsidir.
- **Server-side və client-side ifadələrinin mənası nədir?** -Server side -server tərəfində proqramı işləyə bilən kodlardır. Bir veb saytın fərdiləşdirilməsi, veb saytın tərkibindəki dinamik dəyişiklik, istifadəçinin sorğularına cavab verilməsi, verilənlər bazasına daxil olmaq və s. Kimi əməliyyatlar server sonunda həyata keçirilir.
Client side-müştəri tərəfi isə brazuerdə işləyə bilən bir kodlardır.Yəni bunlar ön planda olan kodlardır.
- **Server nədir və necə işləyir?** -Serverlər böyük məlumat saxlayan ,xidmət və proqram təmin edən böyük kompüter və ya sistemlərdir.Kompüterimizə İnternet brauzerində bir URL yazdığımız zaman bir kompüter veb sənədlərini saxlayan server ilə əlaqə qurur və ondan məlumat alır və cihazımızda müvafiq məlumatları göstərir.
- **Domain nədir və necə işləyir?**-Domen Web saytın internetdəki adı və ünvanıdır.İnternet istifadəçiləri veb sayta daxil ola bilmək üçün domendən istifadə etməlidirlər. İp ünvanlar rəqəmlərdən ibarət olduğuna görə onları yadda saxlamaq çətin olduğundan onların hərflərlə əvəz edilmiş və sadələşdirilmiş forması olaraq domenlərdən istifadə olunur.
- **HTTP nədir və nəyə lazımdır** -HyperText Transfer Protocol-– İnternet şəbəkəsində istifadə olunan protokoldur. HTTP veb-səhifələri İnternetdən çağırmaq üçün bir mexanizmdir.HTTP-nin əsasını URL ünvanı təşkil edir.Ünvanın əvvəlində yazılmış http:// perefeksi müraciət olunan sənədin ümumdünya hörümçək torunun bir hissəsi olduğunu göstərir. Daha sonra əlaqənin tipi göstərilir. Ən çox yayılmış tip World Wide Web (WWW)-dir. 
- **URL və URI ifadələri arasındakı fərqləri izah edin.**  -URL və ya Uniform Resource Locator ümumiyyətlə bir web ünvanı olaraq bilinir.URL -lər əsasən veb səhifələrə daxil olmaq, faylları ötürmək, e -poçt məzmunu, verilənlər bazası üçün istifadə olunur və bir çox digər tətbiqlərdə istifadə olunur. Bir veb brauzer, yuxarıdakı ünvan çubuğunda bir veb səhifəsinin URL'sini göstərir.
URI və ya Uniform Resource Identifier , bir mənbəni müəyyən etmək üçün istifadə olunan bir simvol simvolu olaraq adlandırılır. Bu xüsusiyyət, şəbəkə üzərindəki mənbələri müəyyən etmək və onlarla əlaqə qurmaq üçün faydalıdır. 
Bir veb ünvanı və ya URL (Uniform Resource Locator) bir URI -nin ən çox yayılmış formasıdır.
